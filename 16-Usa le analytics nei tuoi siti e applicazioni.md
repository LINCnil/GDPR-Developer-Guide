# Scheda n°16: Usa le analytics nei tuoi siti e applicazioni

#### Gli strumenti per la misurazione del pubblico sono utilizzati per ottenere informazioni riguardo alla navigazione dei visitatori di un sito o di una applicazione mobile. In particolare, rendono possibile comprendere in che modo gli utenti arrivano al sito e di ricostruire il loro percorso al suo interno. I cookie sono soggetti a consenso, eccetto in un caso particolare. Nota che questa sezione fa riferimento alla direttiva ePrivacy e può essere soggetta a variazioni su base nazionale. Informati presso la tua Autorità Garante per la Protezione dei Dati Personali per conoscere la sua posizione al riguardo.

## Ottenere il consenso

* In generale, **prima di caricare o leggere un cookie o un tracciatore**, chi produce un sito o un’applicazione deve:

    * informare gli utenti Internet riguardo allo scopo dei cookie;

    * ottenere il loro consenso;

    * fornirgli la possibilità di rifiutarlo.

* A meno di ricadere nel perimetro esatto descritto nel prossimo paragrafo, **questo obbligo si applica ai tracciatori usati per la misurazione del pubblico**.

## Per beneficiare dell’esenzione dal consenso

* **A seconda di un certo numero di condizioni**, i cookie usati per la misurazione del pubblico sono esentati dal consenso.

* **Queste condizioni, specificate nelle [linee guida per i cookie e altri tracciatori (in Inglese)](https://www.cnil.fr/en/cookies-and-other-tracking-devices-cnil-publishes-new-guidelines), sono**:
* Informare gli utenti del loro uso;
    
* Dare loro la possibilità di non acconsentire al loro uso;
    
* Limitarsi ai soli scopi che seguono:
    
    * misurazione del pubblico;
    
    * A/B testing;
    
* Non incrociare i dati trattati con altri trattamenti  (schede cliente, statistiche sulle visite ad altri siti, ecc.);
    
* Limitare lo scopo del tracciatore a un singolo sito o applicazione;
    
* troncare l’ultimo bit dell’indirizzo IP;
    
* Limitare la vita del tracciatore a 13 mesi.
    
* Se queste condizioni sono soddisfatte, possiamo **passare da un regime opt-in (soggetto a consenso) a un regime opt-out**. 

* &Egrave; anche possibile che una singola terza parte (fornitore) fornisca un servizio di misura comparativa del pubblico per più siti o applicazioni, a patto che **i dati siano raccolti, trattati e registrati indipendentemente per ciascun sito o applicazione e che i tracciatori siano indipendenti l’uno dall’altro.

## In pratica

* **La maggior parte delle offerte riguardanti la misura del pubblico non ricadono nello scopo dell’esenzione, indipendentemente da come vengono configurate**.

* Per beneficiare di questa esenzione, contatta il tuo solution provider, o usa software open source come Matomo che puoi configurare da te.
