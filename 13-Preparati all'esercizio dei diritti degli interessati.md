# Scheda n°13: Preparati all’esercizio dei diritti degli interessati

#### Le persone di cui tratti i dati mantengono dei diritti su quei dati: diritto di accesso, di rettifica, di opposizione, di cancellazione, di portabilità dei dati e di limitazione del trattamento. Devi fornire loro gli strumenti per esercitare in modo effettivo i loro diritti, e allo stesso tempo includere nei tuoi sistemi informatici tutti gli strumenti informatici necessari perché quei diritti possano essere adeguatamente rispettati.

#### Definendo in anticipo le modalità con cui potranno contattarti, e i modi con cui risponderai alle loro richieste, sarai in grado di gestire in modo efficace il loro esercizio dei diritti.


## Misure minime da attivare

* Ogni organizzazione che usa dati personali ha **l’obbligo di indicare dove e come** le persone interessate possono esercitare i propri diritti relativamente a quei dati. Per esempio, puoi indicare un indirizzo email o un form web al momento in cui informi le persone del trattamento o nella tua privacy policy.
* Per facilitare l’esercizio dei diritti delle persone, questi diritti possono anche essere **implementati**, in tutto o in parte, direttamente **nell’applicazione o nel software che sviluppi**. Questo non è obbligatorio per legge, ma ti permette di venire incontro alle aspettative degli utenti e di ridurre il tempo e la complessità di  trattare le loro richieste.
* Soprattutto, sia nell’accesso ai propri dati che nelle operazioni effettuate direttamente da una persona sui propri dati in tuo possesso, non dimenticare di gestire **l’autenticazione** in modo sicuro. Ad ogni modo, **tieni traccia** di tutte le operazioni che hanno un impatto sui suoi dati personali.



## Alcuni esempi di diritti e di una loro possibile implementazione

* **Diritto di accesso**: le persone hanno il diritto di ottenere una copia di tutte le informazioni su di loro di cui sei in possesso. Questo, fra l’altro, permette a una persona di sapere se dati che la riguardano stanno venendo trattati e di ottenerne una copia in un formato di uso comune. In particolare, la persona può controllare la correttezza delle informazioni.

  **_Possibile implementazione_**: Prevedi una funzionalità che consenta la visualizzazione di tutti i dati relativi a uno specifico interessato. Se la quantità di dati è eccessiva, offri all’interessato la possibilità di scaricare un archivio contenente tutti i suoi dati.

- **Diritto di cancellazione**: le personehanno il diritto di chiedere la cancellazione di tutti i dati di cui disponi su di loro.

  **_Possibili implementazioni_**:

  1. Prevedi una funzionalità che cancelli tutti i dati di una persona.
  2. Prevedi anche una notifica automatica a tutti i responsabili esterni perché a loro volta cancellino i dati relativi a quella persona.
  3. Prevedi anche la possibilità di cancellare i dati anche dai backup, o fornisci una soluzione alternativa che, quando si ripristina un backup, non ripristini i dati cancellati.

* **Diritto di opposizione**: in alcuni casi le persone hanno il diritto a opporsi al trattamento dei loro dati per uno scopo specifico.  
**_Possibile implementazione_**: prevedi una funzionalità che permetta agli interessatidi esprimere la propria opposizione al trattamento. Quando l’interessato esercita il proprio diritto di opposizione in questo modo, il Titolare del trattamento deve cancellare i dati già raccolti, e deve astenersi dal raccogliere altri dati relativi alla persona in questione.
* **Diritto alla portabilità dei dati**: le persone hanno il diritto a ricevere i propri dati in un formato leggibile da computer per il proprio uso personale o per il trasferimento a un’altra organizzazione  
  **_Possibile implementazione_**: Prrevedi una funzionalità che consenta alle persone di scaricare i propri dati in un formato machine-readable standard (CSV, XML, JSON, etc.).
* **Diritto di rettifica**: le persone hanno il diritto a chiedere la modifica dei propri dati quando questi siano scorretti, al fine di evitare la disseminazione di informazioni erronee.  
**_Possibile implementazione_**: consenti la modifica diretta dei dati nell’account dell’utente.
* **Diritto alla limitazione del trattamento**: le persone hanno il diritto a chiedere la sospensione per un certo periodo di tempo del trattamento dei propri dati, ad esempio per valutare una loro disputa riguardo al trattamento dei loro dati o per dar loro il tempo di esercitare i propri diritti.
  **_Possibile implementazione_**: Permetti agli amministratori di sistema di mettere “in quarantena” i dati di una persona: dsa quel momento quei dati non possono più essere né letti né modificati.

## In conclusione

* Il [sito Data & Design](https://design.cnil.fr/en) sviluppato dal Digital Innovation Laboratory di CNIL sviluppa questi concetti e contiene [esempi di interfacce per l’esercizio dei diritti](https://design.cnil.fr/en/concepts/exercising-rights/).

* E poi, lascia andare la tua **inventiva**! (In caso di dubbi, puoi chiedere consiglio a CNIL).
